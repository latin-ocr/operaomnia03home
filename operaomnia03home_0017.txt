ei se aperit Ulysses, et monitum, quid et quomodo ageret, do-
mum mittit. Post cum ipse Ulysses pannis obsitus ab Eumaeo
in urbem domumque regiam ductus esset, agnoscitur primum,
post viginti annos, ab cane: a procis autem, a servis suis et an-
cillis multa perpessus, tandem, semotis noctu, per absentiam
procorum, armis omnibus, procos aggreditur et interficit, prae-
ter Phemium cantorem et Medontem praeconem, omnes im-
pune, cum arma iis non essent, quibus resisterent, et fores ab
Euryclea, a qua e cicatrice, dum lavatur, agnitus erat, servis-
que fidelibus, quibus se aperuerat, custodirentur. Patrata
caede, punitisque perfidis et improbis ancillis, et Melanthio ca-
prario, ostendit se primurn Penelopae, deinde La'e'rti, patri.
Ithacenses vero, duce Epithe, filio Antinoi, qui inter procos in-
terfectus erat, instructa acie adversus Ulyssem egressi, pla-
cantur a Minerva, atque ita pax componitur.

